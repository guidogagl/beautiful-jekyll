---
layout: posts
title: Dear diary
---
Articolo originariamente postato su Medium.com
https://medium.com/@guidogagliardi/il-prezzo-di-cento-vite-5e3312fb5e6a

Cento morti in mare. Tre neonati. Trenta donne. Settanta uomini.
Hanno nuotato per un’ora, dopo che, a pochi chilometri dalle coste libiche, il gommone sul quale stavano navigando ha iniziato a imbarcare acqua, a causa dello scoppio del motore andato a fuoco.

La Ong Proactiva sarebbe potuta intervenire a salvare quelle persone, rispondendo all’allarme mandato dal MRCC italiano che annunciava il naufragio, ma è proprio Roma a impedire l’azione di Open Arms, l’imbarcazione della Ong, sostenendo che se ne dovessero occupare i Libici essendo i naufraghi nella loro zona di competenza.

L’unica cosa che sembra farsi evidente però è che avremmo potuto salvarli.


La risposta del Ministro degli Interni, Matteo Salvini, è spietata. Non si limita infatti a confermare la linea politica scelta negli ultimi giorni: la chiusura dei porti italiani alle Ong. Va oltre condannando le organizzazioni non governative ed ergendole a uniche vere responsabili delle morti in mare.

A fare eco al Ministro degli Interni è la comunità di internet: sui social quelli che si potrebbero definire suoi “volenterosi carnefici” confermano e santificano la tesi del leader dell’ex Lega Nord; mostrando una comunità civile che, anche dinnanzi alla morte di cento persone, non rinuncia alla necessità di lavarsene le mani, di affermare la giustezza delle proprie tesi, di scacciare l’ombra del minimo dubbio.


sotto il video i commenti degli utenti del web
Quanto siamo disposti a sacrificare per la vita di tre neonati? Qual è il loro prezzo?
La risposta a questa domanda mi ossessiona da giorni.

Nella nostra cultura, non siamo soliti attribuire valore alla vita. O meglio, non siamo soliti attribuirgliene una misura quantificabile. La sola idea di barattare la propria vita con qualsiasi cosa ci fa orrore e rappresenta un mondo che non ci appartiene.

La vera conquista del nostro El Dorado, del paradiso nel quale ci troviamo è l’aver affermato questo principio: la vita non ha prezzo. Non lo ha inderogabilmente, nemmeno nel confronto di altre vite, per cui non saremmo disposti a scambiare la vita di una persona neppure per salvarne di più assieme.

Aver accettato questo principio è ciò che distingue l’Europa, e in particolare modo l’Italia, dal resto del mondo.

La consapevolezza che, fuori dai nostri confini, dalle nostre frontiere, hanno luogo sistemi che non riconoscono questo principio, ovvero non attribuiscono alla vita un valore assoluto, dovrebbe bastare a capire che il nostro è davvero un paradiso unico e rarissimo, al di là del quale è solo inferno.

Ammettendo però che questo sia un paradiso a numero limitato, per esclusivo e solo diritto di nascita, stiamo tradendo noi stessi e il posto dal quale veniamo.


Il punto non è tanto se la responsabilità di questa o quella morte sia di Matteo Salvini, che non ha permesso alle navi delle Ong di intervenire chiudendo i porti, giustamente o ingiustamente; o sia delle stesse Ong, che possono aver ecceduto o meno nell’avvicinarsi alle coste Libiche incentivando la precarizzazione delle imbarcazioni scafiste.

Il punto è, e rimane, se l’aver affermato dei diritti inalienabili in tutte le costituzioni europee, come quello alla vita, valga unicamente per noi in quanto abitanti di questo El Dorado, oppure valga per noi in quanto persone, ancor prima che cittadini.

In quest’ultimo caso salvare quelle vite, impedire ad ogni costo e con ogni mezzo che anche una sola di quelle si spenga, dovrebbe essere un nostro dovere, un nostro imperativo.

Se, riportando quelle persone in Libia, ci fosse il minimo dubbio che queste vengano segregate nei lager mostrati dai servizi della BBC, sarebbe nostro dovere impedirlo e mantenerle al sicuro.

Soprattuto questo indipendentemente se siamo gli unici a farlo o meno. Dell’immoralità altrui non si può pagare in vite umane.

Tutto ciò non perché siamo buoni o caritatevoli, ma solo perché è l’occasione per mostrare a noi stessi che cosa siamo, a cosa siamo disposti a rinunciare, per affermare che il mondo deve assomigliare al paradiso nel quale viviamo noi e non all’inferno dal quale scappano gli altri.


What is it with that Mary girl?  Dragging me to school every day. As if I had a choice.  What you don't hear in those nursery rhymes is that she starves me if I don't go to school with her; it's the only way I can stay alive!  I'm thinking about being adopted by Little Bo Peep, sure I may get lost, but anything is better than being with Mary and those little brats at school (shudder, shudder).
